  

-62—

impetu prae ceteris commemorando. Quod utrum fonti eorum'·
communi casuine tribuendum sit dubium videtur.

Naufragium Mithridatis Memno 42, 2, maioris momenti>
fuisse negat1)‚ cum et Sallustius et Livius Straboque summo
· in periculo Mithridatem versatum maximoque detrimento afflia
tum esse tradant: itaque Strabo hac in re Romanum auctorem
(eundem quidem quem Livius) habuit, Memno vero Ponticum.
Res ad Themiscyram atque Amisum a Romanis minus prospere
gestas occultare studuit Sallustius, cum omnino ibidem acrius
pugnatum esse negaret²); contra Strabo (ap. App. 78) oppugna-
tiones illas longius enarrat, auctorem nimirum secutus Romanis
iniquum.

Altero illo proelio ad Cabiram facto Strabo apud App. 80
Ponticos, contra Plut. Luc. 15, i. e. Sallustius, Romanos vicisse
narrat, in singulis rebus depingendis vix dissentiunt, cum
uterque proelii discrimen eo adductum esse dicit, quod impe-
rator (sive Lucullus sive Mithridates) ipse proeliantibus sese
immiscuerit, dissentiunt vero in summa rei, cum Plutarchus
eventum per Lucullum Romanis felicem, Appianus⁸) per Mi-
thridatem Ponticis prosperum redditum esse contendant. —
Pugna Triganocertana exercitus Armenii numerus a Memnone
c. 57, 1 aeque atque a Phlegonte4) multo minoris aestimatur
quam apud App. 85, Plut. 26, Eutrop. VI, 9. Videmus igitur
Romanos auctores auxisse numerum, ut gloriam quoque Romanis

augerent: quos etiam Strabo secutus est. Similiter apud Phle— ·

gontem multo minor occisorum hostium numerus vest quam
apud reliquos, fortasse igitur ille eundem Ponticum scriptorem,

 

1) σφοδρῷ χειμῶνι περιπεσὼν τινας μὲν τῶν τριηρῶν ἀποβάλλει,
αὐτὸς δὲ μετὰ τῶν πλειόνων κτλ.

2) Of. Plut. e. 15: μαλακῶς τῇ πολιορκίᾳ χρώμενος et Sall. fr. IV 42:
‘Amisumque adsideri sine proeliis audiebat.’

3) In Memnonis verbis 43, 3: εἶτα ἱππομαχίαι συνέστησαν δύο ὧν
τὴν μὲν ἐνίκων οἵ Ῥωμαῖοι, τὴν δευτέραν δ’ οἷ Ποντικοὶ quid lateat,
Photii sane culpa obscurum est.

4) Fr. 12 (F. H. G. III p. 606): τῷ δὲ τετάρτῳ ἔτει (= 69l68) Τιγρά-
νης καὶ Μιθριδάτης ἀθροίσαντες πεζοὺς μὲν τέσσαρας μυριάδας, ἷππέας
δὲ τρεῖς, καὶ τὸν Ἰταλικὸν αὐτοὺς τάξαντες τρόπον ἐπολέμησαν Λευκόλλῳ.
καὶ νικᾷ Λεύκολλος καὶ πεντάκις χίλιοι μὲν τῶν μετὰ Τιγράνους ἔπεσον,
πλείους δὲ τούτων ᾐχμαλωτίσθησαν χωρὶς τοῦ ἄλλον σύγκλυδος ὄχλου.

