„4-

Orsus bis senos seriem conecto per annos;

Iam lego civili mixtum Mavorte duellum,

Movit quod socio Sertorius exul Hibero?
Et Aurelius Victor, Septimius, Sulpicius Severus, quin Ammianus
Marcellinus¹), etsi homo Graecus, non solum minores istos libros
norant, sed historias quoque diligenter adhibuerunt variosque
sermonis flosculos ex iis decerpserunt. Verumtamen Avienus³)
utrum totam historiarum molem perlegerit an ‘Situm Ponti-
cum' seorsus editum, deinde Hieronymus ipsumne adhibuerit
Sallustium an grammaticis quibusdam debuerit locos ex histo·
riis allatos sane dubitari potest. Postremus, quoad nos scimus,
totas Sallustii historias legit Augustinus, qui libro ‘de civitate
Dei’ circa annum 425 edito longiora exhibet historiarum frag-
menta. Iisdem fortasse temporibus attribuendum erit Iulii
Exuperantii ‘de bello civili opusculum' ex Sallustii bello
Iugurthino atque primo historiarum libro excerptum.

Medio igitur quinto p. Chr. n. saeculo etsi plane doctorum
hominum curae excidisse videntur historiae, tamen permulta
exstant earum fragmenta, quorum pleraque grammaticorum lati*-
norum studio debemus, qui Sallustii genus dicendi Sallustianas-
que voces observabant, laudabant, aequalibus ad imitandum
proponebant vel priscae latinitatis usum allatis ex eo exemplis
confirmabant. Primos docte de 'Sallustio egisse Aemilium
Asperum et Valerium Probum supra iam commemoravi.¹ Sae-
pissime deinde Aulus Gellius, vir haud ineruditus, enuntiata
verbave ex historiis laudat3 postea tertii saeculi grammaticus
exstitit Sallustii studiosus Nonius Marcellus, praeter hunc non-
nulla quaedam habent Porphyrio, Horatii interpres, ac Sacerdos.
Quarto quintoque p. Chr. n. saeculo magna grammaticorum qui
historias citaverunt nobis praesto est cohors3 ex quibus Aelium

 

1) De Sulpicio ac Septimio cf. Pratje, de Aurelio Opitz et Wolfflin
l. l.; de Ammiano lege Hertz, „de Ammiani Marcellini studiis Sal--
lustianis“ (progr. 1874) et Wirz in Philol. XXXVI p. 627.
2) Avien. de ora. marit. IV 32:
‘Interrogasti‚ si tenes, Maeotici
Situs quis esset aequoris: Sallustium
Noram id dedisse, dicta et eius omnibus
Praeiudicatae auctoritatis ducier
Non abnuebam.'

