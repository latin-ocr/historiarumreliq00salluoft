APPENDIOE S.

Ι.

De locis falso antea pro fragmentis historiarum
Sallustianarum habitis.

Cum numerum fragmentorum, quae in editionibus viri docti
collegerunt, percensemus, nonnulla reperimus fuisse in unaqua-
que Sallustii historiarum editione fragmenta, quae postea ab
altero editore abiecta sunt, dein rursus auctum esse fragmen-
torum numerum repertis novis locis. Sed multa, quae nova
habuerunt Gerlach, Kritz, Dietsch novis e subsidiis eruta,
paucaque, quae nova accesserunt hac in editione, ea seorsum
tractare non poscimur, sane extant supra suo loco in fragmen-
torum editione, de iis vero locis, quos inter Sallustii historiarum
fragmenta numerandos esse priores editores iudicarunt, quos
tamen supra tacite omisi, pauca me disserere necesse est. Atque
ut ea sileam, quae iure ex antiquioribus atque c Gerlachii edi-
tione Kritz removit, etiam e Kritzii fragmentorum coHectione
Dietsch iure complura sustulit haece:

Fr. V GK: ‘Turbinum motus vagus est et disiectus
et, uti Sallustii verbis utar, vorticosus' (Seneca, nat.
quaest. VII 8). His verbis nil nisi ipsam vocem verticosus
Seneca Sallustianam declarasse videtur, itaque Senecae locus
inter testimonia fragmenti IV 28 referendus est.

Ino. 81K: ‘aequore et terra' (Donat. ad Terent. Phorm.
ΙΙ 1, 13); spectat ad Lepidi orationem, vide fr. I 55, 4.

Inc. 82K: eCornua occanuerunt' (Serv. ad Geory.
II 384); pertinet ad fr. I 135.

Ino. 84K: cne qua contumelia' (Donat. ad Ter. Eun.
IV 7, 1); non ad historias, sed ad Iug. c. 58, 5 spectat Donatus.

