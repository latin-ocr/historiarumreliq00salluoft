 

VI PRAEFATIO.

commentario quasi perpetuo accurate definiri 'volui locos eos,
ubi fragmenta quae aetatem tulerunt inserenda esse videntur. —

Omnem vero hanc materiem primum per libros quinque
illos, deinde per capita a me facta distribui. Sin quaerimus
quonam ordine Sallustius in singulis libris narraverit, Kritz
quidem illum res non secundum singulos annos carptim dispo-
suisse putat, sed pro cuiusque belli ratione complurium anno-
rum res gestas ad unum rettulisse caput3 etenim indignum
fuisse Sallustio ieiunam sequi rerum enumerationem in annali-
bus usitatam. Contra hunc Hauler iure e rerum fragmento
Aurelianensi narratarum dispositione conclusit in comprenden-
dis rebus iustum modum Kritzium transgressum esse. Neque
enim solam temporis rationem secutum esse Sallustium vel ea
re sequitur, quod eiusdem anni res diversis libris discerptae
sunt neque in eodem libro omnes eiusdem belli res in unum
collocasse fragmento Aurelianensi discimus. Itaque hac in diffi-
cultate eum secutus sum modum, ut bella graviora per annos
disponerem, minoribus vero in rebus etiam complurium anno-
rum gesta in unum plerumque caput comprehenderem, res
denique urbanas per annos ita distribuerem, ut eiusdem ‘anni

omnes uno capite continerentur. Ceterum nonnumquam exami-
’ natis iis scriptoribus, qui Sallustii historiis fonte usi sunt,
etiam de ordine rerum ab auctore adhibito certiores fieri licet.
Sed de singulis libris rebusque in iisdem enarratis infra dispu-
tatum est.

Ipsorum fragmentorum numerus post Kritzii Dietschiique
editiones vix adeo auctus est3 quae nova repperit olim W61f flin
publici iuris fecit in editionis Dietschianae recensione (Philol.
vol. 17 p. 540) et nuperrime sua quaedam collegit P. J firges
l. 1. p. 14 sq., vd. infra tabulam fraymentormn p. 238. —- Pro
fragmentis ea tantum habui quae nomine Sallustii laudato
re vera ex historiis sumpta esse videntur, minime vero ea
quae nonnisi coniectura e sermonis Sallustiani similitudine
vel comparatis inter se posterioribus scriptoribus enucleare
possis (velut nuper fecit Vogel act. semin. Erlany. II 432)3
ceterum iis de fragmentis priorum editorum quae e nostra
editione removenda esse iudicavi egi appendice prima. — Deinde
de interpretandis disponendisve fragmentis quantopere disces-

