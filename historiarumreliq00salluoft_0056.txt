-46-

Varinium gesta) cum Sallustio ita convenit ut mutila illius

verba fr. Vat. col. H secundum Frontinum restitui possint. —-
17, 6 (de Spartaci bellico apparatu) quia et cum Floro et cum
Sall. fr. IV 1 et 2 congruit, Sallustianum est. —- H 4, 7 victoriam
Crassi ad Camalatrum de Casto Gannicoque reportatam longe
aliter enarrat atque Plut. 113 namque apud Plutarchum Sal-
lustiumque cohortes, quae in hostium terga mittuntur prius·
quam aggredi possent, detectae sunt ac deletae essent, nisi
Crassus illis subvenisset3 apud Frontinum vero cohortes circum
missae commisso iam proelio in hostium terga invadunt pug-
namque decernunt. Quare non dubito, quin 6 Livio hoc sumpserit
Frontinus. — II 5, 34 (de eadem Crassi cum Casto Gannico-
que pugna) a suo ipsius exemplo H 4, 7 vehementer discrepat3
namque hoc ad Cantennam montem eam factam esse, illo ad
Camalatrum tradit, praeterea in tota pugnae descriptione ne
minimum quidem affert, quod alterius exempli narrationi simile
est. Attamen eandem pugnam dictam esse docet numerus
hostium caesorum. Qui cum Livio ¹) laudato in fine adseratur,
reliquam de pugna narrationem Livianam esse neque minus
Sallustianam& negaverim, cum plane abhorreat a Plutarcho.
Ad tertium igitur fontem nobis nondum notum Frontinus hoc
loco redire putandus est. “

Diodori fragmentum XXXIX 21, quod de Spartaci
moribus agit, quos habeat auctores incertum est. — Praeterea

belli gladiatorii breviter mentionem faciunt etiam Augustinus

de civ. Dei III 26, Ampelius lib. mem. 6. 40 et 45, schol.
ad Luc. II 554 (Usen.), Caecilii fragmentum apud Athen.
VI p. 272 servatum.

 

1) Cf. per. 97 et Oros. V 24, 6.

2) Duo haec proelia quasi duae eiusdem partes fuissent, coniungere
studuit Drumann IV 80, similiter Neumann ΙΙ p. 67 adn. et Schlimmer
1. 1. p. 59. Pari negligentia Bludau utramque relationem e Sallustio
haustam esse fragmentis quibusdam falso adhibitis contendit. Contra
recte Mommsen coniungi eas non posse intellexit, sed num iure posterio-
rem Frontini narrationem acceperit dubito.

   

