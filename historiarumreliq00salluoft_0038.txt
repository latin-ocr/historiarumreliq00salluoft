auctorem, cf. στρεπτὰ καὶ δόρατα καὶ στεφάνους 1. e. tor·
ques, hastas puras, coronas; denique conferenda esse: §5⁶65—
ξαντό τε κρότῳ καὶ κατευφήμησαν 611111 Sall. fr. I 56: ‘et ei
voce magna gratulabantur' iamdudum intellectum est. --
Attamen quamquam media huius capitis pars ad Sallustium
redit, reliqua de iuvene Sertorio narratio Sallustiana esse mihi
non videtur3 et omnino Sallustium tam accurate 11366 enarrasse
negaverim! Etenim quae Plutarchus de Sertorii in Hispania
atque bello Marsico rebus gestis habet, hausta esse non pos·
sunt e Sallustii brevi enuntiato (fr. IK55): ‘Magna gloria tri·
bunus militum 111 Hispania T. Didio imperante, magno usui
bello Marsico paratu militum et armorum fuit, multaque tum
ductu eius peracta¹) primo per ignobilitatem, deinde per invi-
diam scriptorum celata sunt.’ Longiorem autem earundem
rerum enarrationem ex qua Plutarchus haurire potuisset, infra
insecutam esse vetant et quae succedunt Sallustii verba quae
' iam ad rem plane diversam transgrediuntur et narrationis apud
Plutarchum ordo, antecessisse vero ea omnino nego, cum nus-
quam quoad scimus tali modo se repetierit Sallustius! Neve
e verbis Sallustii edeinde per invidiam scriptorum celata sunt'
elicias idcirco ipsum Sallustium gesta Sertorii non celare,
sed celebrare voluisse: immo vero non potuit, namque res
Sertorii ita oblivione obrutae erant, ut exstitisse eas, quod nemo
scriptorum narravit, ipse tantum Sertorius facie sua testatus
sit. Sed ad hanc narrationis brevitatem optime quadrant reli-
qua Sallustii fragmenta, quae huc pertinere iudicanda sunt,
sicut de stipendiis a Sertorio mereri coeptis fr. 1116. 65 D.:
‘Togam paludamento mutavit ', tum fr. inc. 76: ‘Inter arma
civilia aequi bonique famas petit', neque minus ea quae Sal-
lustio apud Plut. 6. 7 deberi iudicavimus. Etiam is, qui certe
unum Sallustium exscripsit, Exuperantius, accuratioris de Ser-
torio narrationis initium sumit ab anno demum 833 et inde
ab eodem anno etiam Plutarchum, quoniam cum Exuperantio
et Sallustii fragmentis saepius congruit, Sallustio usum esse

 

1) ‘Eiusque rapta’ codd„ correxit Mahly. — Ceterum ‘manu’ quod.
addidit Linker (‘tum ductu eius <manu>que curata’) falsissimum est,
namque de rebus fortiter manu gestis omnino nondum loquitur Sallustius.

 

