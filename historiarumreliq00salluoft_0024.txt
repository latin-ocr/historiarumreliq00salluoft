- 14 ,-

tumultu fugitivorum, bello Mithridatico tertio, deinde de mi-
noribus quibusdam re'bus disputem, bellis piraticis, Macedonicis,
Cretensi, postremo res urbanas breviter addam.

CaputII
De seditione Lepidi

Res annis 78—77 in Italia gestas optime iam Mommsen
praecipue Grani Liciniani reliquiis usus constituit. Equidem
addiderim Sullam mortuum esse postea, quam Servilii contra
praedones expeditio inita est (cf. Suet. Caes. 3); Martio igitur
fere mensi dictatorem exspirasse crediderim. Qui sequuntur
tumultus et urbanos et Etruscos media iam aestate sedatos
esse existimo, quoniam pax inter consules facta est antequam
comitia¹) coepta sunt. Lepidum autem cum Etruscorum pro-
scriptorumque praeesset catervis, Catulo collega repulso ipsam
Romam vi aggressum esse ex Exuperantio Sallustioque2) effi-
citur. Ineunte anno 77 Lepidus Philippo Catuloque auctoribus
hostis iudicatus denuo ad urbem accessit, sed impetus eius a
Catulo repulsus est. Interea Pompeius in Gallia Liguriaque
exercitus popularium devicit. Drumann 3) vero qui Flori‘1) verbis
deceptus Pompeium fugato demum Lepido in superiorem Italiam

 

 

1) Cf. App. b. c. Ι 107: ἐπὶ τὰ ἀρχαιρέσια οὐ κατῄει, i. e. mensi
Quintili vel Sextili cf. Mommsen „r'om. Staatsrecht“ I p. 563 Β, p. 580 ³.

2) Cf. Exup. p. 3, 26 (Bursian): ‘Sed in Etruriae litore commisso proe-
lio coeperat Lepidus esse superior per armatam multitudinem quae odio
rerum Sullanarum se Lepidi partibus applicarat.’ Sall. hist. or. Phil.
ξ 10: ‘An expectatis, dum exercitu rursus admoto ferro atque flamma
urbem invadat.‘ Philippi verba falso Drumann (IV p. 343 adn.) ad
impetum anni 77 initio factum nobisque ignotum refert. Exuperantii
enuntiatum ne ad pugnam ad Cosam factam referas prohiberis verbis
‘coeperat Lepidus esse superior', quae minime quadrant ad ‘fugientes
eius copias ac se implicantes festinatione formidinis’. Similia de priore
Lepidi impetu pugnaque etiam apud Granium Licinianum (p. 44 A. ed.
Bonn.) exstare videntur.

3) IV p. 345, quem Neumann II p. 23 sequi non debebat.

4) II 11 (Halm): ‘Sed iam Mulvium pontem collemque Ianiculum
Lutatius Catulus Gneusque Pompeius — — — alio exercitu insiderant,
a quibus primo statim impetu retro pulsus' etc.

